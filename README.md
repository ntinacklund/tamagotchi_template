# NTImagotchin

Nyckelord: Datastrukturer, kontrollflöde, (grafik)

## Uppgiften

### Lydelse

En NTImagotchi är en liten krabat som man ska försöka göra så stor som möjligt. Detta görs genom att man tar hand om den och uppfyller dess behov. En NTImagotchi har fyra olika saker den vill göra. Den vill antingen plugga, gejma, examineras och sova.

Alla fyra saker uppfyller olika behov som krabaten har. Krabaten har skoj, sömnbehov och resultat. Om något av behoven når noll dör krabaten och du behöver skaffa en ny. Vilken sak den utför uppfyller det behov du själv listar ut. Plugga bör dock göra att när krabaten examineras så ökar den olika mycket. Eller så är examineras en särskild händelse som sker en gång varje cykel.

Om du gör ditt program i terminalen kan du se allt som olika mätare (eller xp-bars om vi använder gaming-lingo). Gör du programmet grafiskt så kan du istället få din NTImagotchi att växa istället, beroende på hur den mår.

### Krav för olika betyg

Uppgiften i grund är på en C-nivå, görs den grafiskt är den på A-nivå.

## Dokumentation & Planering

### Loggbok

Under arbetet förväntas du föra loggbok. Varje inlägg bör innehålla vad du gjort under passet och hur det gått. Skriv även gärna om du uppnått någon av milstolparna i projektplaneringen, använd gärna då ID:n för referens. Få gärna med eventuella problem du stött på och hur du löst dem (ifall du gjort det).

### Projektplan

Du påbörjar ditt projekt med att planera. Detta görs genom en projektplan med milstolpar och grindhål som ska uppnås under arbetets gång. Din projektplan bör revideras minst tre gånger under arbetet för att nå högsta bedömning. Projektplanen ska vara utförlig med detaljerade mål och uppgifter samt när deadline för dessa sker och vad som ska göras.

Projektplanen är det Google Sheet-arket som finns på classroom.

### Flödesschema

I första stadiet av projektet bör du även skissa upp ett flödesschema i förslagsvis draw.io som ska tillhöra ditt program. Tänk på vad de olika symbolerna betyder, samt att du inte har överflödiga punkter i schemat, eller att det är oläsbart.

## Författare

Niclas Lund

## Disclaimer

Uppgiften (eller inspiration till den) är ärligt stulen från EECS-skolan (gamla CSC) och kursen DD1314.
